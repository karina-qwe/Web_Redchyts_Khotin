Раніше викладачі заповнювали усі відомості у паперовому вигляді та відносили до деканатів, де оцінки вручну заносились працівниками до системи АС «Деканат». Тепер процес значно спростився: представники деканатів формують електронні відомості в системі «Електронний кампус», після чого відомості відображаються в модулі «Сесія» в особистих кабінетах тих викладачів, які здійснюють семестровий контроль. Після проведення заліку чи екзамену викладач заповнює е-відомість, зберігає дані і вони вже є доступними для працівників деканату. Передача даних між двома системами «Електронний кампус» та АС «Деканат» буде здійснюватись автоматично. Такий механізм не тільки полегшує життя викладачам, а й дає можливість не змінювати графік проведення семестрового контролю навіть в умовах карантину.
«Це допоможе витримати терміни проведення заліків та екзаменів, які заплановані за графіком», - пояснює керівник відділу навчально-виховної роботи ДНВР Тетяна Хижняк.